---
title: 'Kompilator to nic strasznego, czyli jak działa Twój kod pod spodem?'
category: 'JavaScript'
publishedAt: '18-10-2021'
isPublished: true
popular: false
image: '/images/kompilatory/thumbnail.png'
excerpt: 'Czym są, jak działają i jakie problemy rozwiązują współczesne kompilatory takie jak Babel?'
---

Załóżmy, że pracujesz nad nową aplikacją w JavaScripcie, czytasz wymagania biznesowe, wszystko jest jasne i klarowne... Aż do ostatniego podpunktu wymagań - kompatybilność z Internet Explorer 😬 Zanim rzucisz wypowiedzeniem na stół swojego szefa wykrzykując, że nie będziesz pisał w prehistorycznym standardzie ES3, przeczytaj ten artykuł, bo jest sposób na zachowanie pracy i zdrowia psychicznego w tym projekcie!

## Jak działają kompilatory?

Piszesz nowy, zajebisty kodzik w JS, a wysyłasz do przeglądarki kod "legacy", taki, żeby był kompatybilny ze środowiskiem uruchomieniownym, w naszym przypadku z przeglądarką IE starszej generacji. Ten opis idealnie pasuje do najpopularniejszego kompilatora w naszym JS'owym środowisku - [Babela](https://babeljs.io/docs/en/). Babel nie jest wyjątkiem w naszej branży jeśli chodzi o kompilatory. Innym przykładem może być również kompilator TSa, który kompiluje kod z tego języka na pełnoprawny JavaScript.

Wiemy już czym są i jakie problemy rozwiązują, ale jak tak naprawdę działają kompilatory? Proces kompilacji możemy podzielić na trzy etapy:

1. **Parsowanie** - kompilator bierze surowy kod i przekształca go w jego abstrakcyjną reprezentację
2. **Transformacja** - kompilator korzysta z przetworzonej, abstrakcyjnej reprezentacji kodu i modyfikuje ją według potrzeb
3. **Generacja** - przetransformowana, abstrakcyjna reprezentacja kodu zostaje z powrotem wygenerowana w zwykły kod

<Image
  src="/images/kompilatory/trzy-kroki.png"
  alt="Trzy kroki potrzebne do kompilacji: parsowanie, transformacja i generacja"
/>

## Parsowanie

Pierwszy z procesów, proces parsowania. To w nim Twój kod będzie czytany przez kompilator. Po _przemieleniu_, jeśli wszystko poszło okej, kod zostanie sprasowany do tzw. **Abstract Syntax Tree** (AST), czyli drzewiastej reprezentacji kodu, do której za chwilę przejdziemy.

W procesie parsowania rozróżniamy jeszcze dwa podprocesy:

1. Tokenizację
2. Analizę składni

<Image
  src="/images/kompilatory/parsowanie.png"
  alt="Diagram procesu parsowania ilustrujący powiązanie pomiędzy analizami syntax i lexical"
/>

### Tokenizacja

Tokenizacja, zwana również analizą leksykalną (ang. _lexical analysis_) to proces przekształcania ciągu znaków w odpowiednio oznaczone tokeny.

Weźmy taki kawałek kodu `const message = "Hello world!"`, po przemieleniu go przez _tokenizer_ otrzymamy cztery tokeny - `const`, `message`, `=` oraz `"Hello world!"`.

<Image
  src="/images/kompilatory/lexical-analysis.png"
  alt="Diagram ilustrujący proces analizy leksykalnej"
/>

### Analiza składni

Tak odseparowane kawałki kodu są wysyłane do tzw. analizy składni (ang. _syntax/syntactic analysis_). Kompilator przechodzi przez każdy token i tworzy z nich wcześniej wspomnianą abstrakcyjną reprezentację kodu, czyli **Abstract Syntax Tree** (AST):

<Image src="/images/kompilatory/ast.png" alt="Wizualna reprezentacja drzewa AST" />

Dla naszego skrawka kodu AST może wyglądać w taki sposób (uproszczone, format: JSON):

```json
{
  "type": "Program",
  "start": 0,
  "end": 33,
  "sourceType": "module",
  "interpreter": null,
  "body": [
    {
      "type": "VariableDeclaration",
      "start": 0,
      "end": 31,
      "declarations": [
        {
          "type": "VariableDeclarator",
          "start": 6,
          "end": 30,
          "id": {
            "type": "Identifier",
            "start": 6,
            "end": 13,
            "name": "message"
          },
          "init": {
            "type": "StringLiteral",
            "start": 16,
            "end": 30,
            "value": "Hello world!"
          }
        }
      ],
      "kind": "const"
    }
  ]
}
```

<Newsletter />

## Transformacja

W tym etapie dostajemy wcześniej przygotowany AST i możemy z nim robić co tylko chcemy! Jak mogłeś zauważyć, drzewo zbudowane jest z podobnych do siebie obiektów zwanymi _AST nodes_:

Node dla `VariableDeclaration`:

```json
{
  "type": "VariableDeclaration",
  "start": 0,
  "end": 31,
  "declarations": [...],
}
```

Każdego takiego _nołda_ możemy modyfikować w dowolny sposób.

Spróbujmy stworzyć mechanizm, który zamieni nasz współczesny kod, w polską rezprezentację kodu sprzed ery ES6, coś na wzór słynnego `isPies` :) Żeby odpowiednio zmodyfikować nołdy, będziemy potrzebować obiektu `visitor`, w którym nazwy metod będą odpowiadały typom z AST:

```js
{
  visitor: {
    VariableDeclaration(path) {
      path.node.kind = "var";
    },
    Identifier(path) {
      path.node.name = "wiadomość";
    },
    StringLiteral(path) {
      path.node.value = "Witaj świecie!";
    }
  }
}
```

Chcesz wypróbować ten mechanizm transformacji? Sprawdź [AST Explorer](https://astexplorer.net/) ⚙️

## Generacja

Ostatni z procesów, bierzemy przetransformowane drzewo AST i z powrotem zmieniamy jest w ciąg znaków. Kompilator będzie przechodził przez wszystkie _AST nodes_ dopóki `const message = "Hello world!"` nie zamieni się w piękne `var wiadomość = "Witaj świecie!"`.

<Image src="/images/kompilatory/generacja-kodu.png" alt="" />

## Podsumowanie

To by było na tyle jeśli chodzi o kompilatory ⚙️ Bez zbędnego gadania, pomijając szczegóły technicznie, tak żeby uprościć temat jak tylko się da. Jeśli chcesz się trochę bardziej wgłębić w samą implementację, to polecam Ci pierwszy z linków w źródłach, autor tworzy w nim maleńki kompilator w JavaScript 🔥

### Źródła

- [The Super Tiny Compiler](https://github.com/jamiebuilds/the-super-tiny-compiler)
- [Compilers for Humans](https://www.compilersforhumans.com/)
- [AST Explorer](https://astexplorer.net/)
