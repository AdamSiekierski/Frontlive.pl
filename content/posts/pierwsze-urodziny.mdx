---
title: 'Urodziny Frontlive 🎉'
category: 'Inne'
publishedAt: '18-03-2021'
isPublished: true
popular: false
image: '/images/pierwsze-urodziny/urodziny.png'
excerpt: 'Dokładnie rok temu na tym blogu pojawił się pierwszy wpis. Pomyślałem, że warto podsumować sobie ten rok i przedstawić Ci plany na przyszłość!'
---

Dokładnie rok temu na tym blogu pojawił się pierwszy wpis. Pomyślałem, że warto podsumować sobie ten rok i przedstawić Ci plany na przyszłość!

Przez ten rok udało mi się napisać **37 artykułów**, bywały one lepsze lub gorsze. Z każdego czegoś się nauczyłem i mam nadzieję, że Ty również znalazłeś/aś w nich coś dla siebie. Niektóre z nich składają się na serie, których łącznie powstało 8.

W tym czasie udało mi się również poznać masę świetnych ludzi! W listopadzie dołączyłem do ekipy [Przeprogramowanych](https://www.youtube.com/channel/UCb2Y3vMeD6N4WDt5Acw7Arw) i od tego czasu możecie czytać moje artykuły również na [ich stronie](https://przeprogramowani.pl/).

## Serie

### Dostępność

<Image src="/images/categories/category-dostepnosc.png" alt="" />

Seria składa się z 4 artykułów, w których zaczynamy od podstaw i teorii samego zagadnienia, a następnie przechodzimy do praktyki. W tej serii dowiesz się przede wszystkim czym jest dostępności i dlaczego **powinniśmy się nią przejmować**. Pokazuję Ci w niej również **dobre praktyki** związane z projektowaniem i pisaniem _semantycznego_ HTMLa, w późniejszych artykułach przechodzi przez **najpopularniejsze błędy** i przez temat czytników ekranowych.

## TypeScript

<Image src="/images/categories/category-typescript.png" alt="" />

TypeScript jest jedną z moich **ulubionych technologii** w całym webdevie. Od dłuższego czasu, każdy mój projekt piszę właśnie w tym języku. I wiesz co? Świat z typami jest piękniejszy, praca z TS jest naprawdę przyjemna.

W pierwszych dwóch artykułach przechodzimy przez kolejne tematy związane z czystym TS. Typujemy funkcje, klasy, obiekty i poznajemy najróżniejsze typy. Ostatnim artykułem jest poradnik z łączenia **TypeScripta z Reaktem** i Reduxem. Jeśli chcesz szybko wejść w ten język, to myślę, że ta seria będzie świetna do załapania podstaw i przejścia do praktyki.

## Jest

<Image src="/images/categories/category-jest.png" alt="" />

Świeża seria o **frameworku Jest** jest dla wszystkich tych, którzy chcą się nauczyć testować kod napisany w JS/TS. Temat testów jest mega zaniedbywany w naszym community, więc na przekór trendom postawiłem się nim zająć.

Zaczynamy od totalnych podstaw, teorii i od słynnego trofeum testów. Następnie przechodzimy już do samego Jesta, testujemy najróżniejsze funkcje, klasy i poznajemy mocki. Jeśli jeszcze nie testujesz swojego kodu, to zdecydowanie warto, **odpłaci Ci się to w przyszłości** :)

## React

<Image src="/images/categories/category-react.png" alt="" />

Temat Reatka przewija się w wielu artykułach, jednak materiałów z samej technologii powstało bardzo mało. Myślę, że bardzo fajnie wyszedł artykuł o Suspense & Concurrent mode.

Już w najbliższej przyszłości pojawi się więcej materiałów z Reakta, między innymi będziemy przerabiać temat związany z testami w React Testing Library.

## GraphQL

<Image src="/images/categories/category-graphql.png" alt="" />

Seria o GraphQL to kolejna seria, która według mnie bardzo fajnie się udała. GraphQLem zajmujemy się od strony frontendowej i oczywiście zaczynamy od podstaw. Po poznaniu podstaw przechodzimy do **Apollo**, czyli najpopularniejszego frameworka dla tej technologii. Tworzymy w nim i w React **pełnoprawną aplikację** z wykorzystaniem _Rick and Morty API_. Ostatni artykuł spodoba się fanom TypeScripta, zajmujemy się w nim generowaniem typów z GraphQLowej schemy.

## CSS

<Image src="/images/categories/category-css.png" alt="" />

Znalazło się też coś dla fanów CSS. Spokojnie, tym razem nie są to podstawy, a zagadnienia, których bardzo często brakuje na różnego rodzaju kursach. Jeśli chcesz poszerzyć swoje horyzonty w kwestii stylowania, to zachęcam do sprawdzenia!

## Plany na przyszłość

A co w przyszłości? W pierwszej kolejności chciałbym dokończyć serie o testowaniu, zająć się testami w Reakcie za pomocą **React Testing Library** oraz testami e2e **Cypressie**.

Za parę tygodni możesz się spodziewać również kilku artykułów o bardziej zaawansowanych tematach i patternach w React. Myślę również o opisaniu kilku zaawansowanych rzeczy w JavaScripcie i/lub TypeScripcie. Po głowie od dłuższego czasu chodzi mi seria o **funkcyjnym programowaniu** i <Sparkles>Next.js</Sparkles>. Chociaż ten blog jest o frontendzie, to fajnie by było zrobić serię o JS działającego po stronie serwera, czyli coś o Node/Express/Nest.

Pomysłów mam naprawdę wiele, będzie sporo kontentu! Chciałbyś/Chciałabyś poczytać o jakimś konkretnym zagadnieniu? Może coś sprawia Ci trudności? **Napisz w komentarzu** :)

## Podsumowanie

No i na sam koniec najważniejsze, dziękuję za wszystkie miłe słowa, pozytywny, jak i ten negatywny feedback, to wszystko sprawia, że aż chce się pisać :)

Do usłyszenia!
